24

ί

Μ ETAMORPHOSES XI.

Somnia ad Alcyonen veros narrantia casus.’'
Dixerat z induitur velamina mille colorum
Iris, et arcuato caelum curvamine signans
Tecta petit jussi sub nube latentia regis.

Est prope Cimmerios longo spelunca recessu,
Mons cavus, ignavi domus et penetralia Somni:
Quo numquam radiis oriens mediusve cadensve
Phoebus adire potest.. nebulae caligine mixtae
Exhalantur humo dubiaeque crepuscula lucis.
Non vigil ales ibi cristati cantibus oris
Evocat Auroram, nec voce silentia rumpunt
Sollicitive canes canibusve sagacior anser.

Non fera, non pecudes, non moti flamine rami,
Humanaeve sonum reddunt convicia linguae.
Muta quies habitat. saxo tamen exit ab imo
Rivus aquae Lethes, per quem cum murmure labens
Invitat somnos crepitantibus unda lapillis.

Ante fores antri fecunda papavera florent
Innumeraeque herbae, quarum de lacte soporem
Nox legit et spargit per opacas umida terras.

J anua, ne verso stridores cardine reddat,

Nulla domo tota ; custos in limine nullus.

At medio torus est ebeno sublimis in antro,—
Plumeus, unicolor, pullo velamine tectus ;

Quo cubat ipse deus membris languore solutis.
Hunc circa passim varias imitantia formas
Somnia vana jacent totidem, quot messis aristas,
Silva gerit frondes, ejectas litus harenas. )

Quo simul intravit, manibusque obstantia virgo
Somnia dimovit, vestis fulgore reluxit

Sam-a domus : tardaque deus gravitate jacentes
Vix oculos tollens, iterumque iterumque relabens
Summaque percutiens nutanti pectora mento,
Excussit tandem sibi se, cubitoque levatus,
Quid veniat‚—cognovit enim—scitatur. at illa:
‘⁶ Somne, quies rerum, placidissime, Somne. deorum,
Pax animi, quem cura fugit, qui corpora duris
Fessa ministeriis mulces reparasque labori !
Somnia, quae veras aequent imitamine formas,
Herculea Trachine jube sul) imagine regis
Alcyonen adeant, simulacraque naufraga fingant.
Imperat 1100 Jun0.'⁷ postquam mandata peregit,
Iris abit : neque enim ulterius tolerare vaporis
Vim poterat. labique ut somnum sensit in artus,
Effugit, et remeat per quos modo venerat arcus.

595

600

605

610

615

620

625

630

