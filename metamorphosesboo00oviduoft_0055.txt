METAMORPHOSES xi. 19

J uncta palus huic est, densis obsessa salietis,

Quam restagnantis fecit maris unda paludem.

Inde fragore gravi strepitus loca proxima terret3 365
Belua vasta, lupus mucisque palustribus exit '
Oblitus et spumis, exspersus sanguine rictus

Fulmineos, rubra suffusus lumina flamma.

Qui quamquam saevit pariter rabieque fameque,

Acrior est rabie. neque enim jejunia curat 370
Caede boum diramque famem finire, sed omne

Vulnerat armentum, sternitque hostiliter omne.

Pars quoque de nobis funesto saucia morsu,

Dum defensamus, leto est data. sanguine litus

Undaque prima rubet demugitaeque paludes. 375
Sed mora damnosa est, nec res dubitare remittit.

Dum superest aliquid, cuncti coeamus, et arma,

Arma capessamus, conjunctaque tela feramus.”

Dixerat agrestis. nec Pelea damna movebant a

Sed, memor admissi, Nereida colligit orbam 380
Damna sua inferias extincto mittere Phoco.

Induere arma viros violentaque sumere tela

Rex jubet Oetaeus; cum quis simul ipse parabat

Ire. sed Alcyone conjunx excita tumultu

Prosilit, et, nondum totos ornata capiHos, 385
Disicit hos ipsos, colloque infusa mariti,

Praestet ut auxilium sine se, verbisque precatur

Et lacrimis, animasque duas ut servet in uua.

Aeacides illi: ‘⁵ pulchros, regina, piosque

Pone metus. plena est promissi gratia vestri. 390
Non placet arma mihi contra nova monstra moveri:
Numen adorandum pelagi est.’' erat ardua turris

Arce loci summa, fessis lux grata carinis.

Ascendunt illuc, stratosque in litore tauros

Cum gemitu aspiciunt, vastatoremque cruento 395
Ore ferum, longos infectum sanguine villos.

Inde manus tendens in aperti litora ponti,

caeruleam Peleus Psamathen, ut finiat iram,

Orat, opemque ferat. nec vocibus illa rogantis

Flectitur Aeacidae: Thetis hanc pro conjuge supplex 400
Accepit veniam. sed enim revocatus in acri

Caede lupus perstat, dulcedine sanguinis asper;

Donec inhaerentem lacerae cervice juvencae

Marmore mutavit. corpus praeterque colorem

Omnia¹ servavit : lapidis color indicat, illum 405
Jam non esse lupum, J'am non debere timeri.

Nec tamen hac profugum consistere Pelea terra

