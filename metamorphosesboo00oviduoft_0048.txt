12

METAMORPHOSES XI.

METAMORPHOSES XI.

Carmine dum tali silvas animosque ferarum
Threicius vates et saxa sequentia ducit,
Ecce nurus Ciconum, tectae lymphata ferinis
Pectora velleribus, tumuli de vertice cernunt
Orphea percussis sociantem carmina nervis. 5
E quibus una, leves jactato crine per auras,

“Enss’ ait“ en hic est nostri contemptor!” et hastam
Vatis Apollinei vocalia misit in ora,
Quae foliis praesuta notam sine vulnere fecit.
Alterius telum lapis est, qui missus in ipso 10
Aere concentu victus vocisque lyraeque est,
Ac veluti supplex pro tam furialibus ausis
Ante pedes jacuit. sed enim temeraria crescunt
Bella, modusque abiit, insanaque regnat Erinys.
Cunctaque tela forent cantu mollita ε sed ingens 15
Clamor et infracto Berecyntia tibia cornu
'tympanaque et plausus et Bacchei ululatus
Obstrepuere sono citharae. tum denique saxa
Non exauditi rubuerunt sanguine vatis.
Ac primum attonitas etiamnum voce canentis 20
Innumeras volucres anguesque agmenque ferarum
Maenades Orphei titulum rapuere triumphi
Inde cruentatis vertuntur in Orphea dextris
Et coeunt ut aves, si quando luce vagantem
Noctis avem cernunt. Structoque utrimque theatro 25
Ceu matutina cervus periturus harena
Praeda canum est, vatemque petunt et fronde virentes
Conieiunt thyrsos, non haec ln munera factos;
Hae glaebas, illae direptos arbore ramos,
Pars torquent silices. neu desint tela furori, 30
Forte boves presso subigebant vomere terram,
Nec procul hinc multo fructum sudore parantes
Dura lacertosi fodiebant arva coloni.
Agmine qui viso fugiunt, operisque relinquunt
Arma sui. vacuosque jacent dispersa per agros 35
Sarculaque rastrique graves longique ligones.
Quae postquam rapuere ferae, cornuque minaces
Divulscre boves, ad vatis fata recurrunt,

