23

METAMORPHOSES XI.

Pectus habens, silvas captatam saepe per omnes
Aspicit Hesperien patria Cebrenida ripa,

Injectos umeris siccantem sole capillos.

Visa fugit nymphe, veluti perterrita fulvum

Cerva lupum, longeque lacu deprensa relicto
Accipitrem fluvialis anas. quam Troius heros
Insequitur, celeremque metu celer urguet amore.
Ecce latens herba coluber fugientis adunco

Dente pedem strinxit, virusque in corpore liquit.
Cum vita subpressa fuga est. amplectitur amens
Exanimem, clamatque ‘ piget, piget esse secutum ἔ
Sed non hoc timui, nec erat mihi vincere tanti.
Perdidimus miseram nos te duo: vulnus ab angue,
A me causa data est. ego sum sceleratior illo:

Qui tibi morte mea mortis solacia mittam.’

Dixit, et e scopulo, qua rauca subederat unda,

Se dedit in pontum. Tethys miserata cadentem
Molliter excepit, nantemque per aequora pennis
Texit, et optatae non est data copia mortis.
Indignatur amans invitum vivere cogi ;

Obstarique animae, misera de sede volenti

Exire. utque novas umeris adsumpserat alas,
Subvolat atque iterum corpus super aequora mittit.
Pluma levat casus. furit Aesacos, inque profundum
Pronus abit, letique viam sine fine retemptat.
Fecit amor maciem : longa internodia crurum,
Longa manet cervix ς caput est a corpore longe.
Aequor amat, nomenque tenet, quia mergitur i110.’'

770

775

780

785

790

