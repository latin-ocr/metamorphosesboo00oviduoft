usrmoarnosss 111. 27

Hoc minus et minus est mentis. J‘am jamque propinquae

Admotum terrae, jam quod cognoscere posset,

Cernit. erat conjunx. “ille est. '' ’,exclamat et uua 725

Ora comas vestem lacerat, tendensque trementes

Ad Ceyca manus “ sic, o carissime conjunx,

Sic ad me, miserande, redis? ’' ait. adjacet undis

Facta manu 1110185, quae primas aequoris iras

Frangit et incursus quae praedelassat aquarum. 730

Insilit huc. mirumque fuit potuisse? volabat,

Percutiensque levem modo natis aera pennis,

Stringebat summas ales miserabilis undas,

Dumque volat, maesto similem plenumque querellae

Ora dedere sonum tenui crepitantia rostro. 735

Ut vero tetigit mutum et sine sanguine corpus,

Dilectos artus amplexa recentibus alis,

Frigida nequiquam duro dedit oscula rostro.

Senserat hoc Ceyx, an vultum motibus undae

Tollere sit visus, populus dubitabat. at· ille 740

Senserat. et tandem, superis miserantibus, ambo

Alite mutantur. fatis obnoxius isdem

Tunc quoque mansit amor, nec conjugiale solutum

Foedus in alitibus. coeunt, fiuntque parentes:

Perque dies placidos hiberno tempore septem 745

Incubat Alcyone pendentibus aequore nidis.

Tunc J'acet unda maris. ventos custodit et arcet

Aeolus egressu, praestatque nepotibus aequor.
Hos aliquis senior junctim freta lata volantes

Spectat, et ad finem servatos laudat amores. 750

Proximus, aut idem, si fors tulit‚‘ ‘hic quoque, 'dixit
‘Quem mare carpentem substrictaque crura gerentem

Aspicis,⁵ ⁵—ostendens spatiosum in guttura mergum-—
“Regia progenies. sunt. si descendere ad lpsum

Ordine perpetuo quaeris, sunt hujus origo 755

llus et Assaracus raptusque J ovi Ganymedes

Laomedonque senex Priamusque novissima Trojae

Tempora sortitus. frater fuit Hectoris iste:

Qui nisi sensisset prima nova fata juventa,

Forsitan inferius non Hectore nomen haberet· ‚ 760

Quamvis est illum proles enixa Dymantis,

Aesacon umbrosa furtim pepi riss e sub Ida

Fertur Alexirhoe'‚ Granico nata bicorni.

Oderat hic urbes, ni idaq ue remotus ab aula

Secretos montes et inambitiosa colebat 765

Rura, nec Iliacos coetus nisi rarus adibat.

Non agreste tamen nec inexpugnabile amori

