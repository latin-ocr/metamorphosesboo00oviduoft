METAMORPHOSES xi. 21

Ante reversurum, quam luna bis impleat orbem.’'

His ubi promissis spes est admota recursus,

Protinus eductam navalibus aequore tingui, 455
Aptarique suis pinum jubet armamentis.

Qua rursus visa, veluti praesaga futuri,

Horruit Alcyone lacrimasque emisit obortas,
Amplexusque dedit, tristique miserrima tandem

Ore “ vale ’' dixit, collapsaque coi-pore toto est. 460
Ast juvenes, quaerente moras Ceyce, reducunt

Ordinibus geminis ad fortia pectora remos,

Aequalique ictu scindunt freta. sustulit illa

Umentes oculos, stantemque in puppe recurva
Concussaque manu dantem sibi signa maritum 465
Prima videt redditque notas ε ubi terra recessit

Longius, atque oculi nequeunt cognoscere vultus,

Dum licet, insequitur fugientem lumine pinum :

Haec quoque ut haud poterat, spatio summota, videri,
Vela tamen spectat summo fluitantia malo. 470
Ut nec vela videt, vacuum petit anxia lectum,

Seque toro ponit. renovat- lectusque locusque

Alcyonae lacrimas, et quae pars, admonet, absit.

Portibus exierant, et moverat aura rudentes ε

Obvertit lateri pendentes navita remos, 475
Cornuaque in summa locat arbore, totaque malo

Carbasa deducit venientesque accipit auras.

Aut minus, aut certe medium non amplius aequor

Puppe secabatur, longeque erat utraque tellus,

Cum mare sub noctem tumidis albescere coepit 480
Fluctibus et praeceps spirare valentius eurus.

‘⁸ Ardua jandudum demittite cornua,’' rector

Clamat ‘⁶ et antemnis totum subnectite velum.”

Hic jubet ε impediunt adversae jussa procellae,

Nec sinit audiri vocem fragor aequoris ullam. 485
Sponte tamen properant alii subducere remos,

Pars munire latus, pars ventis vela negare :

Egerit hic fluctus, aequorque refundit in aequor,

Hjc rapit antemnas. quae dum sine lege geruntur,
Aspera crescit hiems, omnique e parte feroces 490
Bella gerunt venti fretaque indignantia miscent.

Ipse pavet, nec ne, qui sit status, ipse fatetur

Scire ratis rector, nec quid jubeatve, vetetve ε

Tanta mali moles, tantoque potentior arte est.

Quippe sonant clamore viri, stridore rudentes, 495
Undarum incursu gravis unda, tonitribus aether.
Fluctibus erigitur caelumque aequare videtur

