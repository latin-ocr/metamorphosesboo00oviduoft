METAMORPHOSES xi. 15

Copia nulla famem relevat; sitis arida guttur

Urit, et inviso meritus torquetur ab auro. 130

Ad calaeumque manus et splendida bracchla tollens,

“ Da veniam, Lenaee pater Ι peccavimus ς ” inquit

“ Sed miserere, precor, speciosoque eripe damno.’'

Mite deum numen Bacchus peccasse fatentem

Restituit, factique fide data munera solvit. 135

“ Neve male opt-ato maneas circumlitus auro.

Vade” ait “ad magnis vicinum Sardibus amnem,

Perque jugum montis labentibus obvius undis

Carpe viam, donec venias ad fluminis ortus ;

Spumigeroque tuum fonti, qua plurimus exit. 140

Subde caput, corpusque simul, simul elue crimen.”

Rex jussae succedit aquae. vis aurea tinxit

Flumen, et humano de corpore cessit in amnem.

Nunc quoque jam veteris percepto semine venae

Arva rigent auro madidis pallentia glaebis. 145
Ille, perosus opes, silvas et rura colebat,

Panaque montanis habitantem semper in antris.

Pingue sed ingenium mansit3 nocituraque, ut ante,

Rursus erant domino stolidae praecordia mentis.

Nam freta prospiciens late riget arduus alto

Tmolus in ascensu, clivoque extensus utroque

Sardibus hinc, illinc parvis finitur Hypaepis.

Pan ibi dum teneris jactat sua carmina nymphis

Et leve cerata modulatur harundine carmen,

Ausus Apollineos prae se contemnere cantus, 155

J udice sub Tmolo certamen venit ad inpar.

Monte suo senior judex consedit, et aures

Liberat arboribus ; quercu coma caerula tantum

Cingitur, et pendent circum cava tempora glandes.

Isque deum pecoris spectans “ in judice ’⁹ dixit 160

“ Nulla mora est.” calamis agrestibus insonat ille:

Barbaricoque Midan-aderat nam forte canenti—

carmine delenit. post hunc sacer ora retorsit

Tmolus ad os Phoebi3 vultum sua silva secuta est.

Ille caput flavum lauro Parnaside vinctus 165

Verrit humum Tyrio saturata murice palla :

Instrictamque fidem gemmis et dentibus Indis

Sustinet a laeva: tenuit manus altera plectrum.

Artificis status ipse fuit. tum stamina docto

Pollice sollicitat, quorum dulcedine captus 170

Pana jubet Tmolus citharae summittere cannas.

Judicium sanctique placet sententia montis

Omnibus. arguitur tamen atque injusta vocatur

