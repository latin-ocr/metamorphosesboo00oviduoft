METAMORPHOSES x1. 17

Nomine, quam soceri ; siquidem Jovis esse nepoti
Contigit haud uni, conjunx dea contigit uni. 220

³1² Ξ* ²1² *Ε ²1³

Felix et nato, felix et conjuge Peleus, 266
Et cui, si demas jugulati crimina Phoci,
Omnia contigerant. fraterno sanguine sontem
Expulsumque domo patria Trachinia tellus
Accipit. hic regnum sine vi, sine caede regebat 270
Lucifero genitore satus, patriumque nitorem
Ore ferens Ceyx. illo qui tempore maestus
Dissimilisque sui fratrem lugebat ademptum.
Quo postquam Aeacides fessus curaque viaque
Venit, et intravit paucis comitantibus urbem, 275
Quosque greges pecorum, quae secum armenta trahebat,
Haud procul a muris sub opaca valle reliquit,
Copia cum facta est adeundi prima tyranni,
Velamenta manu praetendens supplice, qui sit,
Quoque satus, memorat. tantum sua crimina celat, 280
Mentiturque fugae causam ; petit, urbe vel agro
Se juvet. hunc contra placido Trachinius ore
Talibus alloquitur: “ mediae quoque commoda plebi
Nostra patent, Peleu, nec inhospita regna tenemus.
Adicis huic animo momenta potentia, clarum 285
Nomen avumque Jovem. ne tempora perde precando ι
Quod petis, omne feres. tuaque haec pro parte vocato,
Qualiacumque vides. utinam meliora videres! '’
Et flebat. moveat tantos quae causa dolores,
Peleusque comitesque rogant. quibus ille profatur: 290
“ Forsitan hanc volucrem, rapto quae vivit et omnes
Terret aveS, semper pennas habuisse putetis.
Vir fuit. et tanta est animi constantia. quantum
Frater erat belloque ferox ad vimque paratus,
Nomine Daedalion, illo genitore creatus, 295
Qui vocat auroram caeloque novissimus exit. ’
Culta mihi pax est, pacis mihi cura tenendae
Conjugiique fuit ε fratri fera bella placebant.
Illius virtus reges gentesque subegit,
Quae nunc Thisbaeas agitat mutata columbas. 300
Nata erat huic Chione, quae dotatissima forma
Mille procos habuit, bis septem nubilis annis.

ὓ ἃ ²1² ᾗ ²*

P.

