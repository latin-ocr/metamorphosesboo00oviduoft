METAMORPHOSES ΣΙ. 25

At pater e populo natorum mille suorum
Excitat artificem simulatoremque figurae
Morphea. non illo jussos sollertius alter 635
Exprimit incessus vultumque sonumque loquendi;
Adicit et vestes et consuetissima cuique
Verba. sed hio solos homines imitatur. at alter
Fit fera, fit volucris, fit longo corpore serpens.
Hunc Icelon superi, mortale Phobetora vulgus 640
Nominat. est etiam diversae tertius artis
Phantasos ; ille in humum saxumque undamque trabemque,
Quaeque vacant anima fallaciter omnia transit.
Regi bus hi ducibusque suos ostendere vultus
Nocte solent, populos alii plebemque pererrant. 645
Praeterit hos senior, cunctisque e fratri} ms unum
Morphea, qui peragat Thaumantidos edita, Somnus
Eligit: et rursus molli languore solutus
Deposuitque caput, stratoque recondidit alto.
Ele volat nullos strepitus facientibus alis 650
Per tenebras, intraque morae breve tempus in urbem
Pervenit Haemoniam· ; positisque e corpore pennis
In faciem Ceycis abit, sumptaque figura
Luridus‚ exanimi similis, sine vestibus ullis,
Conjugis ante torum miserae stetit. uda videtur 655
Barba viri, madidisque gravis fluere unda capillis.
Tum lecto incumbens, fletu super ora refuso,
Haec ait : “ agnoscis Ceyca, miserrima conjunx?
An mea mutata est facies nece? respice! nosces,
Inveniesque tuo pro conjuge conjugis umbram. 660
Nil opis, Alcyone, nobis tua vota tulerunt :
Occidimus. falso tibi me promittere noli.
Nubilus Aegaeo deprendit in aequore navem
Auster, et ingenti jactatam flamine solvit:
Oraque nostra, tuum frustra clamantia nomen, 665
Im plerunt fluctus. non haec tibi nuntiat auctor
Ambiguus‚ non ista vagis rumoribus audis:
Ipse ego fata tibi praesens mea naufragus edo.
Surge. age, da lacrimas, lucubrizique indue, nec me
Indeploratum sub mania Tartara mittess’ 670
Adicit his vocem Morpheus, quam conjugis illa
Crederet esse sui. fletus qnoque fundere veros
Visus erat, gestumque manus Ceycis habebat.
Ingemit Alcyone lacrimans, movet atque lacertos
Per somnum, corpusque petens amplectitur auras; 675
Exclamatque ‘⁸ mane! quo te rapis Ρ ibimus una.”
Voce sua specieque viri turbata soporem

