22

METAMORPHOSES XI.

Pontus, et inductas aspergine tangere nubes;

Et modo, cum fulvas ex imo verrit harenas,
Concolor est illis, Stygia modo nigrior unda :
Sternitur interdum, spumisque sonantibus albet.
Ipsa quoque his agitur vicibus Trachinia puppis ι
Et nunc sublimis veluti de vertice montis
Despicere in valles imumque Acheronta videtur :
N unc, ubi demissam curvum circumstetit aequor,
Suspicere inferno summum de gurgite caelum.
Saepe dat ingentem fluctu latus icta fragorem,

Nec levius pulsata sonat, quam ferreus olim

Cum laceras aries ballistave concutit arces.

thue solent sumptis incursu viribus ire

Pectore in arma feri protentaque tela leones ε

Sic ubi se ventis admiserat unda coortis.

Ibat in arma ratis, multoque erat altior illis.
Jamque labant cunei, spoliataque tegmine cerae
Rima patet, praebetque viam letalibus undis.

Ecce cadunt largi resolutis nubibus imbres,

Inque fretum credas totum descendere caelum,
Inque plagas caeli tumefactum ascendere pontum.
Vela madent nimbis, et cum caelestibus undis
Aequoreae miscentur aquae. caret ignibus aether,
Caecaque nox premitur tenebris hiemisque suisque.
Discutiunt tamen has praebentque micantia lumen
Fulmina: fulmineis ardescunt ignibus undae.

Dat quoque jam saltus intra cava texta carinae
Fluctus : et ut miles. numero praestantior omni,
Cum saepe adsiluit defensae moenibus urbis,

Spe potitur tandem, laudisque accensus amore
Inter mille viros murum tamen occupat unus z

Sic ubi pulsarunt noviens latera ardua fluctus,
Vastius insurgens decimae ruit impetus undae,
Nec prius absistit fessam obpugnare carinam,
Quam velut in captae descendat moenia navis.

Pars igitur temptabat adhuc invadere pinum,

Pars maris intus erat. trepidant haud secius omnes,
Quam solet urbs, aliis murum fodientibus extra
Atque aliis murum, trepidare, tenentibus intus.
Deficit ατε, animique cadunt : totidemque videntur,
Quot veniant fluctus. ruere atque irrumpere mortes.
Non tcnct hie lacrimas ; stupet hic; vocat ille beatos,
Funera quos maneant ; hic votis numen adorat,
Bracchiaque ad caelum, quod non videt. irrita tollens
Poscit opem : subeunt illi fratresque parensque,

500

505

510

515

520

525

535

540

